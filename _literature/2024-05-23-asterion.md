---
title: "《博德之门3》起源人物志系列之《阿斯代伦》"
collection: literature
type: "essay"
permalink: /literature/literature-2024-05-23
venue: "孙沁璇"
excerpt: '乱世草芥，是非孰论？'
date: 2024-05-23
location: "Beijing, China"
---

阿斯代伦，吸血鬼衍体也，曾困于前领主卡扎多尔之手。后逃离，因偶染灵吸怪之能，得重见于日光之下。

初见不睦，言语尖刻，行动处多龃龉，以利己为信，以自由为念。后相交渐笃，告以卡扎之恶行，令猎捕无辜之人为其所食，若稍不从，即遭苦刑。曾因恻隐，私赦其所捕，为卡扎所知，遂遭活埋。尤记粪土虫豸之触，肤裂甲断之痛，幽暗无际，自救无途，求死无门。每言及此，声咽气堵，吾不忍视，亦无言以慰之。

偶入吸血鬼宫殿地牢，得遇塞巴斯蒂安，百年前为伦所诱，献于卡扎多尔。伦异其未死，方知数千万为其所诱之徒，今皆为衍体，困囿至此，已俞数百载。伦轻呼其名，声颤而目移，吾遂知其心性未泯矣。

![img](https://sunqinxuan.github.io/images/literature-2024-05-23-img1.webp)

再遇卡扎多尔，恰逢其飞升之仪，卡扎出言为衅，伦切齿怒目，苦战不休。卡扎终不敌，伦欲窃其飞升之仪，以千万衍体为祭，越其死生之界，再无日光灼烧之惧。吾知其为欲念所惑，失迷心智，遂曰：“再造恶业，永世难偿，可乎？”伦垂首无言。

复思之，终未行飞升之仪。以利刃复刺卡扎之腹，任血肉横溅，其怒无止，力竭声嘶，其哀无绝。

![img](https://sunqinxuan.github.io/images/literature-2024-05-23-img2.webp)

其后灵吸怪之庇不再，伦复还衍体之质，以日光为惧。遂终日行于幽暗之地，无复于永昼花荫。吾哀其所失，伦笑曰：“欲障蔽目，迷途失性，汝一言以清之，复还己身，吾永铭其恩。”

世渐清明，吾亦随其行，游费伦之奇景，历尘世之悲欢。尝谓吾曰：“数百载之难，幸矣今得偿哉。”

![img](https://sunqinxuan.github.io/images/literature-2024-05-23-img3.webp)

故塔夫（玩家是也）曰：苦痛无门，因求粉饰多戏谑；世途多歧，抽身无处也枉然；嗟乎！乱世草芥，是非孰论？