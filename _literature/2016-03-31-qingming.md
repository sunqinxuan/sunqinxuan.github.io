---
title: "丙申年清明祭文稿"
collection: literature
type: "poem"
permalink: /literature/literature-2016-03-31
venue: "孙沁璇"
date: 2016-03-31
location: "Tianjin, China"
---

近日父母返乡上坟，故作此祭文，

烦父亲誊录，并去岁中元节祭文稿，

烧于祖母坟前，略尽悼亡之意。

<br>

岁次丙申，时值清明，

谨以丹心诚意，致祭于祖母张氏之灵。

自临浊世，历历苦辛。

此去三载，参商各垠。

莫道此生之泡幻，忍顾弥留之逡巡。

复念琐事之牵扯，难了俗累之相因。

我非鼓盆之超逸，随其泪下而沾巾。

忽而梦回甲午，展眼岁值丙申。

依依离情故恋，历历往事前尘。

面膏皂盒，如昔氛氤，

所遗尚在，抚之驰神。

思之以往，甘之心醇，

今生缘浅，憾恨难泯。

欲报之于来世，复相逢而相亲。

又恐轮回之万苦，亦无尺素于鸿鳞。

时逢花开而馥郁，遍地草长而如茵。

去岁遄行于塞北，今朝负笈于天津。

纵无丰功于社稷，但求暂得于此身。

若为口腹而自役，缚形骸而眉颦。

历永劫而回归，恋娑婆而吟呻。

思之不忍，告之天伦。

出离烦恼，莫受苦辛。

无受后有，了彼前因。

于丙申年二月廿二，再拜谨立。
