---
title: "纪念第一本武侠小说"
collection: literature
type: "poem"
permalink: /literature/literature-2021-01-24
venue: "孙沁璇"
date: 2021-01-24
location: "Tianjin, China"
---

步韵之作，以此
纪念人生第一本武侠小说。

**少年游**

激昂懵懂少年行，露草萤光明。

玉栏软拂，花丛轻顾，转盼眼波生。

聚散无过长行客，何必苦耽情。

言尽人远，月移影灭，惟教意长横。

![苏幕遮](https://sunqinxuan.github.io/images/literature-2021-01-24-img1.webp)

**苏幕遮**

纵多愁，今且醉。
命岂无觉，场场乾坤戏。

彼世今生无限事。
外化功成，未解深思义。

住其心，观我意。
尘虑纷纷，绝境空余泪。

泛海浮沉终已矣。
归去无端，俯首千金字。

![破阵子](https://sunqinxuan.github.io/images/literature-2021-01-24-img2.webp)

**破阵子**

塞上霜寒凛冽，故园灯火零星。

若教立足惟失所，此去将与天地盟。

零丁千里行。

漫漫穹庐作驿，嚣嚣恶语为兵。

一点痴心绝孤胆，万丈豪情涉春冰。

不惭世上英。

![洞仙歌](https://sunqinxuan.github.io/images/literature-2021-01-24-img3.webp)

**洞仙歌**

欲休还辩，问天机谁算。
命里风霜把芦管。

往正觉，原本诸法应空，
魂梦里，怎教飘红零乱。

看青丝墓塚，枯骨红颜，
彼岸菩提信非幻。

纵境空非空，业报轮还，
豪饮处，英雄路短。

醉而笑，由缰骋骅骝，
任凭那，蹉跎与红尘断。

![水龙吟](https://sunqinxuan.github.io/images/literature-2021-01-24-img4.webp)

**水龙吟**

绝尘一骑关山外，梦里屠苏犹举。

穷途自若，当真名士，止戈为武。

顺逆沉浮，兴亡成败，无非尘土。

叹一念执著，空空如是，拈花意、生心处。

相向踌躇忘语。展眼间、已失归路。

前尘往事，情仇恩怨，竟如朝露。

冤孽相生，因缘往复，勇极知惧。

问苍天厚土，何当了却，忧欢嗔怒。