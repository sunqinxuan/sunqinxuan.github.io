---
title: "九张机"
collection: literature
type: "poem"
permalink: /literature/literature-2016-09-06
venue: "孙沁璇"
date: 2016-09-06
location: "Tianjin, China"
---

一张机，寒夜凄凄总无意。且将思绪付天际。
怅然寥廓，堪比萧索，来时风雨尽。

两张机，几朝花事开荼蘼。伏首终日恐不及。
朝夕晨昏，斗转星移，匆匆又一季。

三张机，枯木瑟瑟寒风起。遥念故乡风景异。
皑皑雪原，侵骨寒意，无碍盼归期。

四张机，任是飞鸿凭来去。独留余晖染裳衣。
来也轻盈，去也无意，空余叹悲凄。

五张机，偶得闲逸偷酣睡。行尽繁华无路回。
惊觉而起，欲言无泪，方知梦已非。

六张机，寻寻觅觅何处归。但行四方心相随。
笑看浮华，淡然名利，不负平生累。

七张机，冷月孤悬漏声稀。缘何心中起涟漪。
蓦然情至，此生何处，悠然一场戏。

八张机，不知何处箫声起。枉言执着觅荫翳。
何妨自持，任人笑骂，世事无留意。

九张机，旖旎风光终将逝。肆行于世知何趣。
且行潇洒，且笑癫痴，聊慰此生志。