---
title: "停云·悼亡"
collection: literature
type: "poem"
permalink: /literature/literature-2019-02-07
venue: "孙沁璇"
date: 2019-02-07
location: "Tianjin, China"
---

余素喜渊明《停云》诗，其言辞清淡，然意境悠远，情思绵长。

窃以为王摩诘辋川集诸篇，颇得其境。

今仿停云体式，勉作悼亡之辞，为先祖母祭。

![img](https://sunqinxuan.github.io/images/literature-2019-02-07-img1.webp)

停云，思故人也。

风飘瑞雪，檐坠冰凌。

愿言不达，叹息弥襟。

<br>

其一

霭霭停云，盈盈初雪。

四时无间，阴阳两绝。

无复当年，相与提挈。

临窗低语，语声幽咽。

<br>

其二

停云霭霭，初雪盈盈。

四时无间，宜悦往生。

请茶请茶，惟影与烹。

愿言怀人，欲诉窅冥。

<br>

其三

故丘之树，枝枯叶尽。

朔风忽起，疑为相引。

人亦有言，逝者何迅。

念彼斯人，情思纡轸。

<br>

其四

谯楼更鼓，月上庭柯。

千秋同望，飞镜如磨。

人间岁长，思量无多。

怀彼斯人，清淡天和。