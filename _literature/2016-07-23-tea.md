---
title: "谢乐山赠峨眉雪芽"
collection: literature
type: "poem"
permalink: /literature/literature-2016-07-23
venue: "孙沁璇"
date: 2016-07-23
location: "Tianjin, China"
---

偶得乐山小隐所赠峨眉雪芽，冲之一品，幽香淡雅，苦尽回甘。

恰逢骤雨初歇，乾坤清朗，独对落霞，心驰远方，诗以寄之。

又经吾父墨笔誊录，遂成此篇。

![茶](https://sunqinxuan.github.io/images/literature-2016-07-23-img1.jpg)



阴云欲散雨初霁，喜刷杯盏试新茶。

珠凝水汽滴滴落，碗转清波叶叶斜。

苦尽弥甘心绪平，唇齿余香久咨嗟。

君不见，岁岁清明峨眉雪未尽，

僧尼纤手捻绿芽。

又不见，堪弃东坡文字五千卷，

放翁将比红囊夸。

而今幸得君相赠，犹自品茗对晚霞。

纷纷镇日无闲情，坐看光阴骋骝骅。

任其飘风骤雨迎秋燕归去，

再赏更深夜阑灯火千万家。
