---
title: "金缕曲"
collection: literature
type: "poem"
permalink: /literature/literature-2025-01-10
venue: "孙沁璇"
excerpt: '立志将心向玄明，与往来种种轻相弃。'
date: 2025-01-10
location: "Beijing, China"
---

浮生本如寄。

登高处，劳生驱驰，虚名无底。

魑魅肆行应见惯，是非向不由己。

踌躇中，退藏无地。

将身入场苦寻觅，叹人间荒唐真如戏。

争不尽，名和利。

<br>

造化无意似有意。

何所恃，人生百载，匆匆过隙。

前尘后世多耽念，失却风光旖旎。

翻覆间，烟霭无际。

立志将心向玄明，与往来种种轻相弃。

归心处，行云里。