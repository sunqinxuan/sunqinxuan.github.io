---
title: "唯见斜阳锁枝头"
collection: literature
type: "poem"
permalink: /literature/literature-2017-06-24
venue: "孙沁璇"
date: 2017-06-24
location: "Tianjin, China"
---

明年未知人何处，枉愁阴雨朽竹楼。

世虑难抵光阴久，唯见斜阳锁枝头。

![img](https://sunqinxuan.github.io/images/literature-2017-06-24-img1.webp)

蜗秒曾数言告予以其近况。路遇演乐器者，其音低回婉转，心下乐之，自思何乐器作此雍雍之音？上前问讯，终因言语不通而不得。亦欲提笔谴怀，却心下忐忑，顾后瞻前，悄然而罢。

吾亦有感于此言。思及近日，哓哓然欲鸣不白于片言，汲汲然较是非于一时者，殆矣。犹不及者，恍若阴阳相隔，多言何益哉。常言道“忽近而贵远”，视予其不然，吾谓之曰“趋近而忘远”。近之利弊易衡，而远之行道难持也。

又思及前日读《黄州新建小竹楼记》，其曰：

>吾闻竹工云：“竹之为瓦，仅十稔；若重覆之，得二十稔。”噫！吾以至道乙未岁，自翰林出滁上，丙申，移广陵；丁酉又入西掖；戊戌岁除日岁除日，新旧岁之交，即除夕。…… 四年之间，奔走不暇；未知明年又在何处，岂惧竹楼之易朽乎！

王黄州此言尽矣。

徒畏花之易谢，惧木之易朽，然人行于世，光阴几何？更有甚者，若吾二人忖行止之堪宜，量时论而难谴，徒俯首以自缚，不足为外人道。

只因时值傍晚信步闲行，石径蜿蜒，第见木桥流水，绿冠浮影，落日云霞。遂吟七绝一律，后喜得蜗秒相和，录于笺中，与诸君共勉。


