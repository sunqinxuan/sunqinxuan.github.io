---
title: "千秋岁·丙申腊七"
collection: literature
type: "poem"
permalink: /literature/literature-2017-01-29
venue: "孙沁璇"
date: 2017-01-29
location: "Tianjin, China"
---


丙申腊七，问年关已近，底事难了？

去岁纷纷终何寄？断付雾霾霜缟。

清梦聊聊，年华草草，镜里容颜老。

欲寻过往，落霞一夕晚照。

<br>

自小塞北风尘，豪情纵灭，杯酒可谈笑。

总为折腰新愁赋，思乡月华皎皎。

举目穹宇，山长水阔，何拘方圆小。

重整行装，此去青春正好。


## 后记

蜗秒曾为丙申年关填[《千秋岁引》](https://mp.weixin.qq.com/s?__biz=MzI0MzM5NDAyNQ==&mid=2247483795&idx=1&sn=320d463f882689b2ae8bea2c98b3755d&chksm=e96cf515de1b7c03b2566fd7cbbc98e9c4e68ed5e284f8ceea84fc2e4408bfc11413f9e246ee&token=1473397784&lang=en_US#rd)，吾亦于生辰之日作此《千秋岁》，取“千秋”之“岁月悠长”之义，千秋功过皆各有所论，千秋爱憎则已缥缈无痕。故曰，纵论千秋事，莫愧弹指阴。

值此辞旧迎新之时，此千秋岁二首，奉与诸君，纵岁月寻常，愿时运未央，正如蜗秒诗中所言：“丙申去，丁酉至，春正好。”另有诗为证：

一颦一笑因缘会，一觞一咏今朝醉。

一花一叶风月美，一诗一阙千秋岁。