---
title: "送别——毕业季"
collection: literature
type: "poem"
permalink: /literature/literature-2016-07-09
venue: "孙沁璇"
date: 2016-07-09
location: "Tianjin, China"
---

忆昔别去卿相送，执手相谈笑言频。

行去何故少回眸，皆因泪落满衣襟。

而今孤影别诸君，茫茫何从遣愚衷。

日久只在朝夕度，唯此雾霭掩葱笼。

莫谓身轻无挂碍，依稀过往存其踪。

历历前路尽入梦，几多光阴指顾中。

三载花开花又谢，四时月圆月未央。

昨赏马蹄菡萏艳，今踏绿茵芸薹香。

往来自顾行熙攘，难得闲坐影幢幢。

醉笑互言勿相忘，从此天涯各渺茫。

勿相忘，勿相忘，

凡尘无天目，聚散多仓皇。

如若他乡再相逢，与君把酒叹穷通。

喜闻业立家已成，与世浮沉却从容。

或求青史名长在，汲汲千秋万世功。

万般世态难尽历，从来殊途志不同。

钟鼓交叠朝复暮，寒暑相推岁自成。

正堪惶惑三更梦，此去伶仃万里征。

楼空人去忽失寐，阑珊灯火响蝉鸣。

明朝续行人间世，无愧向往无愧情。


<br>

另有诗云：

平生多辗转，往来似飞鸿。

恍然流光外，不觉旧岁中。

聚散唯前定，悲欢逝穹隆。

留得初心在，安从寻始终？ 