---
title: "腊七·生辰赋"
collection: literature
type: "poem"
permalink: /literature/literature-2019-01-12
venue: "孙沁璇"
date: 2019-01-12
location: "Tianjin, China"
---

庚午年腊月初七，乃余生辰之日。

犹记孩童之时，侪辈尝戏以“腊七”呼之。

其时每见戏，必生嗔怒，竟至于哭闹不绝方罢。

近日与友谈及此，念幼时情境，失笑喷饭不止。

今而立已近，回念前尘，已如隔世。

时腊月寒冬，然京津地暖，不若故乡塞北之严寒，

犹未见璚树瑶林之景，亦可憾矣。

人皆谓我运命时济，吾深以为然也。

然经时历世者，其穷达祸福岂可量哉？

位列朝堂而仍觉其陋，寄身江海而不减其足者，古尽有之矣。

恰如《破窑赋》中所言，“非我之能也，此乃时也、运也、命也”。

有感于斯，作此《生辰赋》，且为诸君一笑耳。

![img](https://sunqinxuan.github.io/images/literature-2019-01-12-img1.webp)

始余落生于北塞，时地寒而风号。

思以往犹可恃，无自勉而不钊。

纵万苦而勇往，忍行路之迢迢。

欲汲汲于利世，凌绝顶而独高。

惟失意而蹭蹬，览极目之尘嚣。

亦愤愤以微辞，何运命其不遭。

今闻之犹忍俊，记否缘何而哓哓。

云来去之过往，若涨落之汐潮。

俱雁过而无迹，惟清梦之聊聊。

顾形神之离散，寻分鹿于覆蕉。

似终始而无绝，羡草木其自凋。

又道举世之攘攘，何异凌冬之苇苕。

坚毅兮风行万里而不摧其韧，

无名兮生死无闻而枯老江皋。

惟微躯之劳形，犹困顿其可逃。

步尘凡而何恃，岂效穷途之号啕。

欲食蛤而莫问，且委心而逍遥。

予其惶惑兮复惶惑，徒增虚龄而抑搔。

记年岁以片言，贺生辰于今宵。