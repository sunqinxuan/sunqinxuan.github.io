---
title: "中元祭稿"
collection: literature
type: "poem"
permalink: /literature/literature-2015-09-23
venue: "孙沁璇"
date: 2015-09-23
location: "Tianjin, China"
---

中元在望又一年，百里客居思谪迁。

遥念故人尘与土，堪忆旧岁苦共甜。

丁香开尽犹馥郁，暮云望断归阑珊。

旧念残生凭谁道，浊泪鲛绡为那般。

欲蹙欲叹欲语迟，却忆少儿孤苦时。

自言家本京城下，三岁不曾识母慈。

幸有继母怜小儿，彼时恩情此心知。

虽有父在难为靠，深陷鸦片不自持。

抛家舍业出门去，不闻儿女任人欺。

十二岁时继母殁，从此孑然无所依。

弱弟年幼妹无知，无奈冻饿乞饭食。

时逢战火高原上，携弟带妹走他乡。

他乡幸有伯父在，愿为小儿奔口粮。

可怜出门遇匪贼，悠悠魂散命难偿。

问天怨地无正道，寻古访今尽仓皇。

父亲终年溺烟土，恋财卖儿似狼虎。

虎毒尚不食幼子，世态人心终不古。

家徒四壁无生计，忍冻挨饥耐欺辱。

及笄之年无妆镜，却为裹腹执斤斧。
