---
title: "己亥年清明祭文稿"
collection: literature
type: "poem"
permalink: /literature/literature-2019-04-05
venue: "孙沁璇"
date: 2019-04-05
location: "Tianjin, China"
---

维己亥三月，时值清明，

谨以梅心梨蕊之奠，

致祭于祖母张氏之灵。

欲叹流年何迅，笑免陈词烦琐。

偶见故人针脚，一时思量而摩挲。

闻道坟迁于新墓，何异旧地之土坷。

经年魂离于皮骨，岂觉遥程之颠簸。

曾问魂归何处，可闻得尘世吟哦。

若隐仙山赤城，恐绝乎云岭嵯峨。

更堪命入轮回，索神汤于孟婆。

曾云轮回万苦，不若涅槃其无多。

亦告之以虚悟，勿恋红尘之蹉跎。

今思之而沉沉，年华误其于消磨。

祈不变于万变，积宿孽而成疴。

负即时之悲喜，徒恍恍乎南柯。

怎掩如是之发愿，岂卧空山之薜萝。

时遇清明而为故人道，击节而赋挽歌。

歌曰：“冠盖芸芸兮往来如梭。

红尘攘攘兮众生娑婆。

众生娑婆兮悲欢成各。

嗜之欲深兮失之天和。

迷津难渡兮循路无果。

魂兮魂兮彼岸几何。”