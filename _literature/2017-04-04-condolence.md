---
title: "清明"
collection: literature
type: "poem"
permalink: /literature/literature-2017-04-04-condolence
venue: "孙沁璇"
date: 2017-04-04
location: "Tianjin, China"
---

尝携挚友游于京，遇番茄空心面，食之甘酸爽口。

遂言之以祖母所制番茄卤面，仅以番茄置于锅中，文火烹之，至皮卷肉化，其汤汁尽出，浇于面中，汁浓而味酸，余谓之人间至味。

友亦告余以其祖父所制花馍，儿童尝争相食之，互为歆慕，以其终有所不得者。

言之至此，不胜唏嘘，时值清明将近，愈觉酸楚难禁。遂转而言他，不复提及。

彼逝者如斯，欲追而不复得，欲断则难相舍。

曩者番茄卤面，亦或巧样花馍，而今知其味乎？

吾辈所知所忆者，惟此间心情尔。

<br>

长行此去归来否？几度月华笼烟柳。

耿耿清宵憾恨长，茕茕形影飘零久。

从来嗜欲少天机，安将繁盛伏衰朽？

天行有常世无常，莫怨相逢难相守。