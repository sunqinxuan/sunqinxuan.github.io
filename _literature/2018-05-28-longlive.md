---
title: "卆寿贺辞"
collection: literature
type: "poem"
permalink: /literature/literature-2018-05-28
venue: "孙沁璇"
date: 2018-05-28
location: "Tianjin, China"
---

欲贺祖公之卆寿，寄福禄以仙桃。

时安荣以寿考，犹矍铄而自陶。

初扶摇而鹏举，降累世之朱袍。

今彩衣而争献，祝椿龄以箫韶。

集盛宴于良辰，熏空庭以桂椒。

美西江之鲈鳜，肥北塞之蒸羔。

烹南国之茗饮，酌东坡之松醪。

享五福之俱在，时杖策而逍遥。

登临川之山岳，访隐世之渔樵。

余皆欣悦而赞叹，羡神采之独高。

聚四世于一堂，同祝寿于今宵。
