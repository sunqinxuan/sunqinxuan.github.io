---
title: "己亥年腊七"
collection: literature
type: "poem"
permalink: /literature/literature-2020-01-01
venue: "孙沁璇"
date: 2020-01-01
location: "Tianjin, China"
---

庚午年腊月初七，吾生辰之日也。

落生不足满月，徒增虚龄一载。

不见霓虹异其生，亦无寒梅迎雪栽。

茫茫天地，芸芸众生，吾一凡人矣。

生于富足，畜以优渥，

但有前行之苦，幸无后虑之忧。

凭此方可肆行无碍，任性作为。

岂奈人心终无足餍，一念寻是觅非，

纵居锦衾绮罗，常怀不足之心。

自视虽高，立足地少。

然来既来矣，去即去矣，

缘深情浅，聚厚离轻。

子曰，不虞之誉，求全之毁。

既云修己，奈何以是遽为忧喜？

心性难耐，境遇磨人，困矣。

即此续《生辰诗》一首为记，诗曰：
<br>

又逢腊七日，时值己亥冬。

忆及过往事，欲语却朦胧。

数载如过隙，耿耿一梦中。

冰湖影暮云，寒山送飞鸿。

枯枝漏残阳，冻土禁鸣虫。

倏忽芽又吐，草木渐葱茏。

年岁自更迭，几轮骤花骢。

独留尺寸地，着意著事功。

不忍卧薪苦，生也非重瞳。

世道目所极，富利多为隆。

嚣嚣亦自乱，枉论盈若冲。

时来聚簇叶，运去断根蓬。

怅怅若有失，一念俱已空。

人心本相异，讵可势与同。

因势多委蛇，虚言岂由衷。

我被虚言误，冥冥无所终。

寄言阮步兵，何必哭途穷。

逝者已如斯，徒怨水长东。

来日犹可待，去日已绝踪。

冥思瑶池雪，醉眼暮江风。

归墟三山峙，龙伯六鳌烘。

阴云笼瀚海，归雁入苍穹。

恍觉尘漠漠，若闻声雍雍。

曲终意未尽，书罢墨犹浓。

轻寒数夜漏，薄雾待晨钟。

荏苒光阴过，须臾层冰融。

今宵覆昨日，叠叠复重重。

迟行迹亦远，持道循其宗。

微躯何渺渺，莫知其所通。

我生无他愿，终始相与从。

任寻心安处，借以栖微躬。

![lvtu](https://sunqinxuan.github.io/images/literature-2020-01-01-img1.webp)
