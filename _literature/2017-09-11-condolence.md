---
title: "迟语寄中元"
collection: literature
type: "poem"
permalink: /literature/literature-2017-09-11
venue: "孙沁璇"
date: 2017-09-11
location: "Tianjin, China"
---

身系尘埃里，举目月半弯。

诗由肺腑结，迟语寄中元。

漫揾荒唐泪，过往听一言。

<br>

不闻江湖事，一介草木身。

负笈迟行远，不觉已十春。

耿耿寒夜苦，潇潇塞北尘。

犹在少年志，稽首告亡人。

告以无多虑，儿孙福渐深。

沧桑一翻覆，山坟月森森。

难遂风云便，何当自吟哦。

不甘求身退，无奈度劫波。

曾忆对床语，我辈岂蹉跎。

月中灯影黯，流年度鸣梭。

而今步步憾，古来事难全。

行路有急缓，万宗利当先。

纵无标尺度，何从论愚贤。

欲循千秋事，安此一寸心。

千秋事何处，俯首卷中寻。

卷中言凿凿，不悔为苍生。

暗哂苍生相，蝇利底死争。

恍顾文武将，声声为河清。

豪言无足立，片语为心欺。

尽述忠义事，末法却堪疑。

顶足立天地，何以对寒衾。

纵有万言辞，难安方寸心。



